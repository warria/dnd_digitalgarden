---
{"dg-publish":true,"permalink":"/digital-garden/jaconian-alku/","updated":"2025-10-05T16:21:23.841+03:00"}
---

# Maailman alku
---
## **Yhteenveto**
Jaconia on pieni saari kaaoksen keskellä, ympäröity **Suden autiomaalla** ja Borvarian hirviöiden täyttämällä, mustan magian alueella. Muinaisten velhokuninkaiden kuoltua maailma on muuttunut, ja taikuus elää vain varjoina ihmisten ja taikaolentojen keskuudessa.

Pohjoisessa sijaitsevat tiheästi asutut kylät, linnoitukset ja muinaisten palatsien yliopistot, joissa tiede ja teknologia ovat syrjäyttäneet taikuuden. Etelässä huhutaan taikaolentojen liitosta, joka pyrkii pakenemaan ihmisten verenvuodatusta.

Jaconia on jakautunut kahteen kilpailevaan valtakuntaan – **Marquisatiin** ja **Eyrieen** – jotka ovat käyneet sotaa yli kolmenkymmenen vuoden ajan. Sodan seuraukset näkyvät kaikkialla, ja pakolaiset etsivät turvaa pääkaupunki **Farrigniasta**, kaupungista, jossa tarinasi alkaa.

Sinut on pidätetty ja viety **Farrignian vankilaan**, täyteen pakattu muilla taikaolennoilla. Ulkomaailma jää taakse, mutta tämä ei ole loppu –  
**vaan alku Tarinallesi ja jollekin suurelle.**

![kartta_jaettu.png](/img/user/Kuvat/kartta_jaettu.png)
___

## Koko Maailman alku
**Tervetuloa Jaconiain** – ihmeiden ja taikuuden maahan… tai ainakin siihen, mikä siitä on jäänyt jäljelle.

Jaconia on pyöreä maa-alue keskellä ammoin kuolleen muinaiskulttuurin rauniokaupunkia. Velhokuninkaiden kuoltua ei ole enää ketään elossa, joka olisi nähnyt toisenlaisen maailman.

Nyt maailman raja on **Suden autiomaa**, joka kiertää koko Jaconian, suojaten maan kaikelta pahalta, joka voisi tulla toiselta puolelta – sieltä, missä levittäytyy **Borvaria**, mustan magian ja hirviöiden kansoittama helvetillinen raunioiden meri. Se on niin laaja, että sen keskelle jäävä Jaconia on vain pieni saari kaaoksen keskellä. Kukaan ei tiedä, mitä Borvarian takana on. Monet uskovat, että siellä voisi olla pelastus, luvattu maa… tai jopa jumalten oma valtakunta.

Useita tutkimusmatkoja on tehty tuolle mainitulle helvetin autiomaalle. Onnekkaiksi sanotaan niitä, jotka kuolivat matkallaan. Ne, jotka jäivät henkiin, palasivat muuttuneina – traumatisoituneina, hulluina, mielensä menettäneinä. Ja ne harvat, jotka yhä pystyivät puhumaan, eivät halunneet kertoa mitään.

---
**Palataan nykyhetkeen**. Tutkimusmatkat Borvariaan unohtuneina.
Tällä pienellä maapläntillä joka on nimetty **Jaconiaksi** asustaa ihmiset ja lukuisat taikaolennot yhdessä, muttei niinkään sovussa.. Taikuus ja taikaolennot ovat pelättyjä ja halveksittuja ihmisten joukossa. Niiltä harvoilta, joilla on voima käyttää taikoja, odotetaan että he tekevät sen ihmiskunnan hyväksi, eivät itseään varten.

Pohjoisessa Jaconia on tiheään asuttu. 
Maalaiskylät näkevät toisensa yli peltotilkkujen ja matalien kukkuloiden. Korkeammilla mailla kohoaa linnoja ja ritareiden kartanoita, joita muinaiset velhot rakensivat itselleen tai orjia valvoville ja joiden nykyisillä asukkailla ei ole aavistustakaan asuinpaikkansa synkistä ja unohdetuista salaisuuksista.

Pohjoisten valtakuntien vanhat pääkaupungit ovat kasvaneet ulos muureistaan jo moneen kertaan. Kuolevaiset ruhtinaat asuvat nyt tuhansien vuosien ikäisissä palatseissa. Näissä palatseissa toimii myös yliopistoja ja oppineita, jotka ovat hylänneet taikuuden ja kääntyneet tieteen ja teknologian puoleen.  

Kirjapainot, kompassit, jousitetut kellot, ruutirakettinuolet, alkemistien liemet ja ihmeelliset eliksiirit kertovat uuden aikakauden tulosta.

---
Tarinanne alkaa **Jaconian pääkaupungista, Farrigniasta**.  
Farrignian valtakunta sijaitsee Jaconian keskiosassa, ja sen kautta kulkee kauppa ja tieto kaikkialta maailmasta.

Kaupungissa elää yli puoli miljoonaa ihmistä, mutta sen rajojen sisällä on lukuisia pienempiä kaupunkeja ja maalaiskyliä.  
Koko valtakunnan väkilukua ei tiedetä tarkasti, mutta sen uskotaan ylittävän kymmenen miljoonan rajan – ja kasvavan yhä, sillä sota pohjoisessa ajaa pakolaisia etelään.

Monet ihmiset ja taikaolennot ovat joutuneet jättämään kotinsa, etsien turvaa Farrignian muurien sisältä, toivoen, että ahneus ja veri saisi sodan päättymään.

---
Jaconia on jakautunut kahteen kilpailevaan valtakuntaan – **Marquisatiin** ja **Eyrieen** – jotka käyvät katkeraa sotaa vallasta ja uskosta tulevaisuuteen.  
Etelässä taas huhutaan taikaolentojen muodostamasta liitosta, joka pyrkii pakenemaan ihmisten verenvuodatusta.

Sota on kestänyt kolmekymmentä vuotta.  
Sen juuret ovat unohdetut, mutta sen seuraukset näkyvät kaikkialla.  
Sodasta on tullut perintö, jota kukaan ei enää osaa lopettaa.

Sodan varjossa Jaconia murenee.

---
Olet ollut Farrigniassa muutamia viikkoja.  
Ehkä löysit työtä, asutusta, uuden alun – tai olit vain ohikulkumatkalla, suuntaamassa etelään pois ihmisten sodista.

Mutta kohtalo pääti eri tavalla.

Syystä tai toisesta – toden tai tekaistun – Sinut pidätettiin.  
Syyllisenä tai syytömänä, sinut vietiin kaupungin muurien ulkopuolelle, **Farrignian vankilaan,** joka on täynteen pakattu taika olennoilla, tuomittu samoista rikoksista kuin sinut.

Vankilan ovet sulkeutuvat takanasi, ja ulkomaailma jää kauas – sodan, pelon ja taikuuden kaikuina.

Et vielä tiedä, miksi kohtalo toi sinut tänne.  
Mutta pian ymmärrät, että tämä ei ole loppu…  
**Vaan alku Tarinallesi ja Jollekin suurelle**

---